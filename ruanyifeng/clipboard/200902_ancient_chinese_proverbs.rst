.. _200902_ancient_chinese_proverbs:

夜眠八尺（附《增广贤文》）
=============================================

`ruanyifeng.com <http://www.ruanyifeng.com/blog/2009/02/ancient_chinese_proverbs.html>`__

昨天晚上有事，不能回家睡觉。

正当我准备在办公室打地铺的时候，一个朋友出于同情，就说他的宿舍还有一个床位，可以让给我睡。

于是晚上10点15分，我就到了他楼下。10分钟之后，我就在小区门口的杂货店里，将我需要的东西一次性采购完毕。

清单如下：

    拖鞋（一双）：11.20元

    牙刷（一支）：3.80元

    毛巾（两条）：9.20元

    一次性茶杯（十只）：1.80元

    塑料小盆（一个）：4.30元

    5斤的棉花胎（一条）：35.00元

    被套（一付）：15.00元

共计80.30元。

昨天晚上，上海下着非常冷的大雨。我左手打着伞，右手提着棉花胎，背包里塞着面盆、笔记本电脑和其他杂物，一个人缩着脖子在雨里走。

80元钱就买了这么一大堆东西，再加上朋友友情提供的一张床，就解决了我的睡觉问题。今后几个月里，我可能会经常去那里过夜。生存可以简单到这样的地步，我不禁在雨中想起了古人说的一句话：

    良田万顷，日食一升；广厦千间，夜眠八尺。

今天白天，我查了一下，发现这句话出于《增广贤文》，另外里面还有好多有趣的话。我把我编辑过的一个版本贴在下面，经常看看。


==================

**增广贤文**

【简介】

《增广贤文》是一种民间谚语集，为中国古代儿童启蒙书目，又名《昔时贤文》、《古今贤文》。书名最早见之于明代万历年间的戏曲《牡丹亭》，据此可推知此书最迟写成于万历年间。后来，经过明、清两代文人的不断增补，才改成现在这个模样，称《增广昔时贤文》，通称《增广贤文》。作者一直未见任何书载，只知道清代同治年间儒生周希陶曾进行过重订，很可能是民间创作的结晶。

【正文】

昔时贤文，诲语谆谆。集韵增广，多见多闻。

观今宜鉴古，无古不成今。

知己知彼，将心比心。

博学而笃志，切问而近思。

人不通古今，牛马如襟裾。

一年之计在于春，一日之计在于寅，一家之计在于和，一生之计在于勤。

莺花犹怕春光老，岂可教人枉度春。

少时不努力，老大徒伤悲。

枯木逢春犹再发，人无两度再少年。

一头白发催将去，万两黄金买不回。

静坐当思己过，闲谈莫说人非。

少而寡欲颜常好，老不求官梦亦闲。

责人之心责己，恕己之心恕人。

谁人背后无人说，那个人前不说人。

知足常足，终身不辱。知止常止，终身不耻。

人无远虑，必有近忧。

路不行不到，事不为不成，人不劝不善，钟不打不鸣。

吉人之辞寡，躁人之辞多。

利刀割体痕易合，恶语伤人恨难消。

宁添一斗，莫添一口。

日勤三省，夜惕四知。

守口如瓶，防意如城。

见事莫说，问事不知，闲事莫管，无事早归。

是非只为多开口，烦恼皆因强出头。

无益世言休着口，不干己事少当头。

平生最爱鱼无舌，游遍江湖少是非。

知事少时烦恼少，识人多处是非多。近来学得乌龟法，得缩头时且缩头。

忍得一时之气，免得百日之忧。

忍一句，息一怒，饶一着，退一步。

得忍且忍，得耐且耐，不忍不耐，小事成大。

使口不如自走。求人不如求己。

贤者不炫己之长，君子不夺人所好。

成家犹如针挑土，败家好似水推沙。

成名每在穷苦日，败事多因得意时。

美酒饮当微醉候，好花看到半开时。

酒逢知己饮，诗向会人吟。

相识满天下，知心能几人。

近水知鱼性，近山识鸟音。

易涨易退山溪水，易反易覆小人心。

逢人且说三分话，未可全抛一片心。

有意栽花花不发，无心插柳柳成荫。

画虎画皮难画骨，知人口面不知心。

受恩深处宜先退，得意浓时便可休。

守己不贪总是稳。夺人所有定遭亏。

作事惟求心可以，待人先看我何如。

求人须求英雄汉，济人须济急时无。

渴时一滴如甘露，醉后添杯不如无。

运去金如铁，时来铁似金。

宁可正而不足，不可邪而有余。

宁可信其有，不可信其无。

是非终日有，不听自然无。

天时不如地利，地利不如人和。

念念有如临敌日，心心常似过桥时。

当时若不登高望，谁信东流海样深。

流水下滩非有意，白云出岫本无心。

传家二字耕与读，防家二字盗与奸； 倾家二字嫖与赌，守家二字勤与俭。

用人取其长，教人责其短；打人莫伤脸，骂人莫揭短。

静中观物动，闲处看人忙；忙处会偷闲，动中能取静。

世路由他险，居心任我平。

光阴黄金难买，一世如驹过隙。

平生只会量人短，何不回头把自量。

若要人不知，除非己莫为。

一毫之善，与人方便。一毫之恶，劝人莫作。

亏人是祸，饶人是福；天网恢恢，报应甚速。

得宠思辱，居安思危。

一言既出，驷马难追。

聪明逞尽，惹祸招灾。

施惠勿念，受恩莫忘。

勿因群疑，而阻独见；勿任己意，而废人言。

世路风波，炼心之境。人情冷暖，忍性之场。

创业固难，守成不易。

当断不断，必受其乱。

不是撑船人，休要提篙竿。

爱人者人恒爱之，敬人者人常敬之。

恩宜由淡而浓，威宜自严而宽。

志从甘肥丧，心从淡泊明。

祭而丰不如养之厚，悔之晚何若谨于前。

子欲养而亲不在，树欲静而风不息。

莫待丁兰刻木祀，不如鸡豚逮亲存。早把甘旨勤奉养，夕阳光景不多时。

岂无远道思亲泪，不及高堂念子心。

狗不嫌家贫，子不嫌母丑。

廉官不饮盗泉之水，志士不受嗟来之食。

宁可直中取，不可曲中求。

君子固穷，小人穷斯滥矣。

贫穷自在，富贵多忧。

钱财如粪土，仁义值千金。

黄金未为贵，安乐值钱多。

美不美，乡中水；亲不亲，故乡人。

善事可作，恶事莫为。

许人一物，千金不移。

善有善报，恶有恶报；不是不报，日子未到。

为善最乐，为恶难逃。

隐恶扬善，执其两端。

人有善愿，天必佑之。

君子安贫，达人知命。

死生由命，富贵在天。

忠言逆耳利于行，苦口良药利于病。

善恶到头终有报，只争来早与来迟。

黄河尚有澄清日，岂可人无得运时。

人恶人怕天不怕，人善人欺天不欺。

道我好者是吾贼，道我恶者是吾师。

将相胸前堪走马，公侯肚里好撑船。

汤武以谔谔而昌，桀纣以唯唯而亡。

隐逸林中无荣辱，道义路上泯炎凉。

鬼神可敬而不可谄，冤家宜解而不宜结。

芝兰不因人而芳，君子不因穷而屈。

横逆困穷，直从起处讨由来；功名富贵，还向灭时观究竟。

龙肝凤胆，放筷时与盐韭无异；金银珠宝，成灰处与瓦砾何殊?

富贵定要安本份，贫穷不必枉思量。

欺人是祸，饶人是福。

昼坐惜阴，夜坐惜灯。

见者易，学者难；莫将容易得，便作等闲看。

人学始知道，不学也徒然。

十年窗下无人问，一举名成天下知。

学者如禾如稻，不学者如蒿如草。

积德百年元气厚，读书三代雅人多。

燕雀那知鸿鹄志，虎狼岂被犬羊欺。

少说言语免招尤，多读诗书能化俗。

书有未曾经我读，事无不可对人言。

无钱方断酒，临老始看经。

误处皆缘不学，强作乃成自然。

长江后浪推前浪，世上新人胜旧人。

青出于蓝而胜于蓝，冰生于水而寒于水。

有田不耕仓禀虚，有书不读子孙愚，仓禀虚兮岁月乏，子孙愚兮礼义疏。

不患老而无成，只怕幼而不学。

富从书中来，家业勤中得。

书中结良友，门内产贤郎。

士为国之宝，儒为筵上珍。

唇亡齿必寒，教弛富难保。

才须学，学须静，非学无以广才，非静无以成学。

兴于吟颂无实学，留意功名德不深。

有书真富贵，无事小神仙。

君子之交淡如水，小人之交甘如醴。

知我者谓我心忧，不知我者谓我何求。

结交须胜己，似我不如无。

竹能心虚是我友，水能性淡是我师。

损友敬而远，益友亲而近。

贫不卖书留子读。老犹栽竹与人看。

不作风波于世上，但留清白在人间。

须知孺子可教。勿谓童子何知。

当年莫栽荆棘树，他年免挂子孙衣。

坐吃如山崩，游嬉则业荒。

但留方寸地，留与子孙耕。

儿孙自有儿孙福，莫为儿孙作马牛。

养儿防老，积谷防饥。

一日夫妻，百世姻缘。

国乱思良将，家贫思贤妻。

贤妇令夫贵，恶妇令夫败。

妻贤夫祸少，子孝父心宽。

入观庭户知勤情，一出汤茶知妻礼。

古人不见今时月，今月曾经照古人。

近水楼台先得月，向阳花木早逢春。

命里有时终须有，命里无时莫强求。

磨刀恨不利，刀利伤人指；求财恨不多，财多害自己。

百年成之不足，一旦坏之有余。

若登高必自卑，若涉远必自迩。

路逢险处难回避，事到头来不自由。

药能医假病，酒不解真愁。

人平不语，水平不流。

一家养女百家求，一马不行百马忧。

有花方酌酒，无月不登楼。

莫待是非来入耳，从前恩爱反为仇。

留得五湖明月在，不愁无处下金钩。

常将有日思无日，莫把无时当有时。

时来风送滕王阁，运去雷轰荐福碑。

官清书吏瘦，神灵庙祝肥。

息却雷霆之怒，罢却虎狼之威。

路逢险处须当避，不是才人莫献诗。

杀人一万，自损三千。

人而无信，不知其可也。

若争小可，便失大道。

年年防饥，夜夜防盗。

无求到处人情好，不饮任他酒债高。

世间好语书说尽，天下名山僧占多。

既坠釜甑，反顾无益；翻覆之水，收之实难。

但有绿杨，方堪系马，处处有路通长安。

知音说与知音听，不是知音莫与谈。

但行好事，不问前程。

河狭水急，人急智生。

明知山有虎，莫向虎山行。

凡事劝人休暪昧，举头三尺有神明。

点塔七层，不如暗处一灯；众星朗朗，不如孤月独明。

牡丹花好空入目，枣花虽小结实成。

一人有庆，兆民感赖。

笋因落箨方成竹，鱼为奔波始化龙。

记得少年骑竹马，转身便是白头翁。

天上众星皆拱北，世间无水不朝东。

画水无风空作浪，绣花虽好不闻香。

触来莫与说，事过心清凉。

秋至满山多秀色，春来无处不花香。

凡人不可貌相，海水不可斗量。

蒿草之下，或有兰香；茅茨之屋，或有贤良。

无限朱门生饿殍，几多白屋出公卿。

千年田地八百主，一寸心田万世芳。

良田万顷，日食一升；广厦千间，夜眠八尺。

鹪鹩巢林，不过一枝；鼹鼠饮河。不过满腹。

人各有心，心各有见。

口说不如身逢，耳闻不如目见。

公道世间惟白发，贵人头上不曾饶。

为官须作相，及第必争先。

官有正条，民有和约。

地塘积水须防旱，田地勤耕足养家。

萤仅自照，雁不孤行；钝鸟先飞，大器晚成。

饱暖思淫欲，饥寒起盗心。

飞蛾扑灯甘就镬，春蚕作茧自缠身。

人生一世，草生一春。

来如风雨，去似微尘。

昨日花开今日谢，百年人有万年心。

北郊荒冢无贫富，玉垒浮云变古今。

世事茫茫难自料，清风明月冷看人。

劝君莫作守财奴，死去何曾带一文。

速效莫求，小利莫争。

名高嫉起，宠极谤生。

众怒难犯，专欲难成。

物极必反，器满则倾。

欲知三叉路，须问去来人。

三十年前人寻病，三十年后病寻人。

凌云甲第更新主，胜概名园非旧人。

众口难辨，孤掌难鸣。

当场不战，过后兴兵。

无病休嫌瘦，身安莫怨贫。

倚势凌人，势败人凌我。穷巷追狗，巷穷狗咬人。

平生不作亏心事，夜半敲门心不惊。

命薄福浅，树大根深。

护疾忌医，掩耳盗铃。

烈士让千乘，贪夫争一文。

气是无名火，忍是敌灾星。

识真方知假，无奸不显忠。

明不伤察，直不过矫。

水至清则无鱼，人至察则无徒。

无自是而露才，不轻试以幸功。

认真还自在，作假费工夫。

功名富贵若长在，汉水亦应西北流。

青冢草沉同灰冷，黄梁梦觉是浮云。

休向君子谄媚，君子原无私惠。休与小人为敌，小人自有对头。

水暖水寒鱼自知，花开花谢春不管。

生时看得轻，死时无挂碍；常时守得定，变时无仓忙。

有钱道真语，无钱语不真，不信但看筵中酒，杯盏先劝有钱人。

山中有直树，世上无直人。

虎生犹可近，人熟不堪亲。

庭前生瑞草，好事不如无。

但看三五日，相见不如初。

人情似水分高下，世事如云任卷舒。

小时是兄弟，长大各乡里。

墙有缝，璧有耳，好事不出门，恶事传千里。

人生不满百，常怀千岁忧。

胆欲大而心欲小，智欲圆而行欲方。

爱而知其恶，憎而知其善。贫而无怨难，富而无骄易。

晴空看飞鸟，流水观鱼跃；霜天闻鹤唳，雪夜听鸡鸣。

识宇宙活泼之机，得乾坤清纯之气。

先学耐烦，切莫使气； 性躁心粗，一生不济。

衣不如新，人不如故。

事以密成，语以泄败。

家丑不外传，流言莫轻信。

下情难于上达，君子不耻下问。

浮青映日尽襌机，飞翠落红是诗料。

大事不胡涂，小事不渗漏。

佳人傅粉，谁识白刃当前； 螳螂捕蝉，岂知黄雀在后。

路遥知马力，日久见人心。

马行无力皆因瘦，人不风流只为贫。

深山毕竟藏猛虎，大海终须纳细流。

人善被人欺，马善被人骑，人无横财不富，马无野草不肥。

人情莫道春光好，只怕秋来有冷时。

但将冷眼看螃蟹，看你横行到几时。

好言难得，恶语易施。

富人思来年，贫人思眼前。

世上若要人情好，赊去对象莫取钱。

入山不怕伤人虎，只怕人情两面刀。

人无千日好，花无百日红。

礼义生于富足，盗贼出于贫穷。

顺天者昌，逆天者亡。

人为财死，鸟为食亡。

人贫志短，马瘦毛长。

贫无达士将金赠，病无高人说药方。

衙门八字开，有理无钱莫进来。

有钱堪出众，无衣懒出门。

闲时不烧香，临急抱佛脚。

有容德乃大，无欲心自闲。

瓜田不纳履，李下不整冠。

好言一句三冬暖，话不投机六月寒。

祸福无门，惟人自召。

奉劝君子，依此程序，万无一失。

（完）

.. note::
    原文地址: http://www.ruanyifeng.com/blog/2009/02/ancient_chinese_proverbs.html 
    作者: 阮一峰 

    编辑: 木书架 http://www.me115.com